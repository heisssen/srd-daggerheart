# МОРЯНИ

Належати до Морян означає, що ваше життя було пов'язане з морем, океаном чи іншою великою водоймою. Спільноти Морян формуються як фізично, так і культурно навколо тих вод, які вони вважають своєю домівкою. Деякі з цих груп осідають на узбережжі, розбудовуючи порти для місцевих жителів та мандрівників. Такі гавані слугують торговельними центрами, приваблюють туристів або ж просто стають безпечним прихистком після довгих тижнів морських переходів. Інші Моряни проводять життя на воді, на невеликих човнах чи величезних кораблях, де поняття «дім» асоціюється з судном та його командою, а не з якоюсь конкретною ділянкою суходолу. Незалежно від точного місця проживання, спільноти Морян тісно пов'язані з морськими припливами та створіннями, що населяють водні глибини. Змалечку Моряни вчаться рибалити і з народження тренуються затримувати подих та плавати навіть у найбурхливіших водах. Вихідці з цих спільнот високо цінуються за свої мореплавські навички; багато хто стає капітанами суден — чи то у власній громаді, чи на службі в інших, а чи й на чолі могутніх військово-морських флотилій.

*Моряни часто бувають прямодушними, схильними до співпраці, життєрадісними, несамовитими, непохитними та загартованими морем.*

## ОСОБЛИВІСТЬ СПІЛЬНОТИ

***Знавець Припливів:*** Ви тонко відчуваєте ритми життя, його припливи та відпливи. Коли ви робите кидок зі Страхом, покладіть жетон на карту вашої спільноти. Ви можете тримати кількість жетонів, що не перевищує ваш рівень. Перед тим, як зробити кидок дії, ви можете витратити будь-яку кількість цих жетонів, щоб отримати бонус +1 до кидка за кожен витрачений жетон. Наприкінці кожної сесії всі невитрачені жетони анулюються.