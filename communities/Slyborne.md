# ТІНЬОВИКИ

Належати до Тіньовиків означає походити з угруповання, що діє поза межами закону, об'єднуючи різноманітних злочинців, пройдисвітів та аферистів. Членів спільнот Тіньовиків єднають їхні сумнівні цілі та спритні методи їх досягнення. Багато хто в цих колах володіє цілим арсеналом нечесних умінь: фальшуванням, крадіжками, контрабандою та застосуванням сили. Тіньовики можуть належати до будь-якого соціального прошарку — від тих, хто накопичив величезні статки та вплив, до тих, хто не має й ламаного гроша. Сторонньому спостерігачеві Тіньовики можуть видатися простими шибайголовами без жодних принципів, однак ці спільноти дотримуються одних із найсуворіших кодексів честі, порушення яких може обернутися для відступника жахливим кінцем.

*Тіньовики часто бувають розважливими, винахідливими, грізними, спостережливими, проникливими та наполегливими.*

## ОСОБЛИВІСТЬ СПІЛЬНОТИ

***Пройдисвіт:*** Ви маєте перевагу на кидки під час перемовин зі злочинцями, викриття брехні або пошуку надійного сховку.