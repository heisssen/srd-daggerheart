# ОРДЕНЦІ

Бути частиною Орденців означає походити з об'єднання, що зосереджене на дисципліні чи вірі; ви поділяєте та відстоюєте принципи, засвоєні там. Орденці часто належать до найвпливовіших сил серед навколишніх спільнот. Згуртовуючи членів свого суспільства навколо спільної цінності чи мети — чи то божество, доктрина, етичний кодекс, а чи навіть спільна справа або ремесло, — керманичі цих анклавів здатні з меншими зусиллями мобілізувати значні маси людей. Хоча спільноти Орденців бувають різними (деякі навіть глибоко пацифістськими), найбільший острах, мабуть, викликають ті, що побудовані на військовій могутності. У таких випадках нерідко трапляється, що Орденці надають найманих воїнів іншим містам чи державам.

*Орденці часто бувають амбітними, доброзичливими, споглядальними, обачними, сардонічними та стоїчними.*

## ОСОБЛИВІСТЬ СПІЛЬНОТИ

***Відданий:*** Занотуйте три вислови або цінності, які вам прищепило ваше виховання. Раз на відпочинок, описуючи, як ваша поточна дія втілює один із цих принципів, ви можете кинути **d20** як свій Кубик Надії.