# ВЕРХОВИНЦІ

Належати до Верховинців означає називати своїм домом скелясті вершини та гострі кручі гірських схилів. Ті, хто провів життя в горах, часто вважають себе загартованішими за інших, адже вони навчилися виживати в одних із найсуворіших та найнебезпечніших місцин на континенті. Ці групи майстерно пристосовуються, розробляючи унікальні технології та спорядження для перевезення людей і товарів через важкодоступну місцевість. Таким чином, Верховинці зростають, постійно долаючи скелі та кручі, що робить їх витривалими та вольовими. Поселення Верховинців бувають різноманітними: одні міста висічені просто в скельних масивах, інші зводять кам'яні фортеці, а хтось тулиться в невеличких оселях на обвітрених вершинах. Зовнішнім ворогам часто важко атакувати Верховинців, адже як невеликі ополчення, так і значні гірські армії вправно використовують перевагу висоти.

*Верховинці часто бувають відважними, загартованими, незламними, вірними, стриманими та непоступливими.*

## ОСОБЛИВІСТЬ СПІЛЬНОТИ

***Стійкий:*** Ви маєте перевагу на кидки для подолання небезпечних скель та уступів, орієнтування в суворих природних умовах та застосування навичок виживання.