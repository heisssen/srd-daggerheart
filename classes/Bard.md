# БАРД

Барди — найхаризматичніші особистості з усіх відомих світів. Представники цього класу — віртуози захоплення уваги, що спеціалізуються на різноманітних видах виступів: співі, грі на музичних інструментах, плетінні історій чи дотепних жартах. Чи то виступаючи перед публікою, чи спілкуючись віч-на-віч, барди почуваються як риба у воді в будь-яких соціальних ситуаціях. Представники цієї професії об'єднуються та вдосконалюють майстерність у школах чи гільдіях, проте в середовищі бардів нерідко відчувається струмінь самозакоханості. І хоча вони, ймовірно, найлегше здатні гуртувати людей, бард у поганому гуморі так само легко може посіяти розбрат у групі.

> **• ДОМЕНИ:** [Грація](../domains/Grace.md) та [Кодекс](../domains/Codex.md)
> **• ПОЧАТКОВЕ УХИЛЕННЯ:** 10
> **• ПОЧАТКОВІ ПУНКТИ ЗДОРОВ'Я:** 5
> **• КЛАСОВІ ПРЕДМЕТИ:** Любовний роман або лист, що так і не був відкритий

## ОСОБЛИВІСТЬ НАДІЇ БАРДА

***Влаштувати Сцену:*** Витратьте 3 Надії, щоб тимчасово Відволікти ціль у Близькому радіусі, спричинивши їй штраф -2 до її Складності.

## КЛАСОВА ОСОБЛИВІСТЬ

***Згуртування:*** Раз на сесію опишіть, як ви надихаєте загін, і дайте собі та кожному зі своїх союзників Кубик Згуртування. На 1-му рівні ваш Кубик Згуртування — це d6. ПГ може використати свій Кубик Згуртування, кинувши його та додавши результат до свого кидка дії, кидка реакції, кидка шкоди або для зняття кількості Стресу, що дорівнює результату. Наприкінці кожної сесії всі невикористані Кубики Згуртування анулюються. На 5-му рівні ваш Кубик Згуртування збільшується до d8.

## ПІДКЛАСИ БАРДА

Оберіть підклас **[Менестрель](../subclasses/Troubadour.md)** або **[Майстер Слова](../subclasses/Wordsmith.md)**.

## ПИТАННЯ ДЛЯ ПЕРЕДІСТОРІЇ

*Дайте відповідь на будь-які з наведених нижче питань для передісторії. Ви також можете вигадати власні.*

- Хто з вашої спільноти навчив вас такої віри у власні сили?
- Колись ви кохали. Кого ви обожнювали, і як ця людина завдала вам болю?
- Ви завжди рівнялися на іншого барда. Хто це, і чому ви його/її ідеалізуєте?

## ЗВ'ЯЗКИ

*Поставте іншим гравцям одне з наступних питань, аби їхні персонажі дали відповідь, або ж сформулюйте власні.*

- Що саме змусило тебе усвідомити, що ми станемо такими близькими друзями?
- Яка моя звичка тебе дратує?
- Чому ти ночами стискаєш мою руку?