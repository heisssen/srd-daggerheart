# СЕРАФИМ

Серафими — це богообрані воїни та цілителі, сповнені священної мети. У світах існує безліч божеств, і кожне з них обирає собі численних серафимів. Їхній життєвий шлях та переконання зазвичай узгоджуються з догмами або цілями їхнього божества, такими як захист слабких, вершення відплати, охорона священних земель чи артефактів, або ж утвердження певної віри. Деякі серафими присягають на вірність арміям чи володарям, чим здобувають їхню прихильність, однак інші, немов істинні хрестоносці, повстають проти безумств та гріхів Смертного Царства. Краще мати серафима за союзника, аніж за ворога, адже вони стають грізними супротивниками для кожного, хто наважиться кинути виклик їхній священній місії.

> **• ДОМЕНИ:** [Сяйво](../domains/Splendor.md) та [Відвага](../domains/Valor.md)
> **• ПОЧАТКОВЕ УХИЛЕННЯ:** 9
> **• ПОЧАТКОВІ ПУНКТИ ЗДОРОВ'Я:** 7
> **• КЛАСОВІ ПРЕДМЕТИ:** Пучок жертовних дарів або священний знак вашого божества

## ОСОБЛИВІСТЬ НАДІЇ СЕРАФИМА

***Підтримка Життя:*** Витратьте 3 Надії, щоб зняти Пункт Здоров'я союзнику в Близькому радіусі.

## КЛАСОВА ОСОБЛИВІСТЬ

***Молитовні Кубики:*** На початку кожної сесії киньте стільки d4, скільки становить Характеристика для Заклинань вашого підкласу, і розмістіть їх на аркуші персонажа у спеціально відведеному місці. Це ваші Молитовні Кубики. Ви можете витратити будь-яку кількість Молитовних Кубиків, щоб допомогти собі або союзнику в Далекому радіусі. Значення витраченого кубика можна використати для зменшення отриманої шкоди, додавання до результату кидка (вже після його здійснення) або для отримання Надії, що дорівнює цьому значенню. Наприкінці кожної сесії всі невитрачені Молитовні Кубики анулюються.

## ПІДКЛАСИ СЕРАФИМА

Оберіть підклас **[Божественний Воїн](../subclasses/Divine%20Wielder.md)** або **[Крилатий Вартовий](../subclasses/Winged%20Sentinel.md)**.

## ПИТАННЯ ДЛЯ ПЕРЕДІСТОРІЇ

*Дайте відповідь на будь-які з наведених нижче питань для передісторії. Ви також можете вигадати власні.*

- Якому божеству ви присвятили своє життя? Яке неймовірне чудо воно явило для вас у мить найбільшого відчаю?
- Як змінилася ваша зовнішність після того, як ви склали свою обітницю?
- Яким незвичайним чи унікальним чином ви спілкуєтеся зі своїм божеством?

## ЗВ'ЯЗКИ

*Поставте іншим гравцям одне з наступних питань, аби їхні персонажі дали відповідь, або ж сформулюйте власні.*

- Яку клятву ти змусив(ла) мене дати на випадок твоєї загибелі на ратному полі?
- Чому ти так часто розпитуєш мене про моє божество?
- Ти наказав(ла) мені оберігати одного з членів нашого загону понад усе, навіть ціною власного життя. Хто ця людина і чому?