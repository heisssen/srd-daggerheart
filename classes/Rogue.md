# ПРОЙДА

Пройди — це справжні негідники, як за вдачею, так і за своїми справами. Загальновідомі як брехуни та крадії, найкращі з-поміж них пересуваються світом, немов тіні, залишаючись невпізнаними. Покладаючись на гострий розум та вправні клинки, пройди з однаковою легкістю обводять ворогів круг пальця за допомогою соціальних маніпуляцій, зламують замки, прослизають у вікна чи завдають підступних ударів з тіні. Ці майстри таємного ремесла маніпулюють темрявою та рухом, поповнюючи свій арсенал безліччю корисних і смертоносних інструментів. Пройди нерідко утворюють гільдії, аби знаходити майбутніх спільників, брати замовлення та відточувати потаємні навички, доводячи, що навіть серед злодіїв існує своя честь — для тих, хто знає, де її шукати.

> **• ДОМЕНИ:** [Північ](../domains/Midnight.md) та [Грація](../domains/Grace.md)
> **• ПОЧАТКОВЕ УХИЛЕННЯ:** 12
> **• ПОЧАТКОВІ ПУНКТИ ЗДОРОВ'Я:** 6
> **• КЛАСОВІ ПРЕДМЕТИ:** Набір для фальшування документів або альпіністський гак-кішка

## ОСОБЛИВІСТЬ НАДІЇ ПРОЙДИ

***Ухилення Пройди:*** Витратьте 3 Надії, щоб отримати бонус +2 до вашого Ухилення, який діє до наступної успішної атаки проти вас. В іншому випадку цей бонус триває до вашого наступного відпочинку.

## КЛАСОВІ ОСОБЛИВОСТІ

***Замаскований:*** Будь-коли, коли ви мали б стати Прихованим, ви натомість стаєте Замаскованим. Окрім переваг стану Прихований, перебуваючи Замаскованим, ви залишаєтеся непоміченим, якщо не рухаєтеся, навіть коли супротивник опиняється там, де зазвичай міг би вас побачити. Після того, як ви здійсните атаку або завершите рух у полі зору супротивника, ви перестаєте бути Замаскованим.

***Підступна Атака:*** Успішно атакуючи, будучи Замаскованим, або коли союзник знаходиться в Рукопашному радіусі вашої цілі, додайте до вашого кидка шкоди кількість d6, що дорівнює вашому тиру.

- Рівень 1 → Тир 1
- Рівні 2–4 → Тир 2
- Рівні 5–7 → Тир 3
- Рівні 8–10 → Тир 4

## ПІДКЛАСИ ПРОЙДИ

Оберіть підклас **[Тінеходець](../subclasses/Nightwalker.md)** або **[Синдикат](../subclasses/Syndicate.md)**.

## ПИТАННЯ ДЛЯ ПЕРЕДІСТОРІЇ

*Дайте відповідь на будь-які з наведених нижче питань для передісторії. Ви також можете вигадати власні.*

- На якій гарячій справі вас упіймали, що призвело до вигнання з рідної спільноти?
- Колись ви жили іншим життям, але намагалися порвати з минулим. Хто з того життя досі переслідує вас?
- З ким зі свого минулого вам було найважче прощатися?

## ЗВ'ЯЗКИ

*Поставте іншим гравцям одне з наступних питань, аби їхні персонажі дали відповідь, або ж сформулюйте власні.*

- На яку авантюру я нещодавно тебе підбив(ла), через що ми обидва втрапили в халепу?
- Яку таємницю твого минулого я дізнався(лася) і тепер приховую від решти?
- Кого ти знаєш із мого минулого, і як ця людина вплинула на твоє ставлення до мене?