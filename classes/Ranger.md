# СЛІДОПИТ

Слідопити — це вправні мисливці, які, попри свої бойові навички, рідко віддають свої таланти на службу війську. Завдяки досконалому володінню тілом та глибокому єднанню з дикою природою, слідопити стають кмітливими тактиками, що з хитрістю та незламним терпінням вистежують свою здобич. Багато слідопитів полюють та б'ються пліч-о-пліч із твариною-супутником, з якою їх пов'язує міцний духовний зв'язок. Відточуючи свою майстерність у диких краях, слідопити стають неперевершеними слідошукачами, однаково вправними як у заманюванні ворогів до пасток, так і в прямій атаці.

> **• ДОМЕНИ:** [Кістка](../domains/Bone.md) та [Дика Мудрість](../domains/Sage.md)
> **• ПОЧАТКОВЕ УХИЛЕННЯ:** 12
> **• ПОЧАТКОВІ ПУНКТИ ЗДОРОВ'Я:** 6
> **• КЛАСОВІ ПРЕДМЕТИ:** Трофей з першої здобичі або компас, що видається пошкодженим

## ОСОБЛИВІСТЬ НАДІЇ СЛІДОПИТА

***Стримати Їх:*** Витратьте 3 Надії, успішно атакуючи зброєю, щоб застосувати той самий результат кидка проти двох додаткових супротивників у межах досяжності атаки.

## КЛАСОВА ОСОБЛИВІСТЬ

***Фокус Слідопита:*** Витратьте Надію та здійсніть атаку проти цілі. У разі успіху, завдайте звичайної шкоди від атаки та тимчасово зробіть атаковану ціль вашим Фокусом. Доки ця особливість не припинить дію або ви не оберете іншу істоту своїм Фокусом, ви отримуєте такі переваги проти вашого Фокуса:

- Ви достеменно знаєте, в якому напрямку вона знаходиться.
- Коли ви завдаєте їй шкоди, вона мусить зазначити Стрес.
- Коли ваша атака проти неї провалюється, ви можете припинити дію особливості «Фокус Слідопита», щоб перекинути ваші Дуальні кубики.

## ПІДКЛАСИ СЛІДОПИТА

Оберіть підклас **[Звіробрат](../subclasses/Beastbound.md)** або **[Шляхознавець](../subclasses/Wayfinder.md)**.

## ПИТАННЯ ДЛЯ ПЕРЕДІСТОРІЇ

*Дайте відповідь на будь-які з наведених нижче питань для передісторії. Ви також можете вигадати власні.*

- Жахлива істота скривдила вашу спільноту, і ви поклялися вистежити її. Хто це, і який неповторний слід чи знак вона по собі лишає?
- Ваша перша здобич ледь не забрала і ваше життя. Хто це був, і яка частина вашої душі назавжди змінилася після тієї події?
- Ви обійшли чимало небезпечних земель, але яке єдине місце ви категорично відмовляєтеся відвідувати?

## ЗВ'ЯЗКИ

*Поставте іншим гравцям одне з наступних питань, аби їхні персонажі дали відповідь, або ж сформулюйте власні.*

- Яке дружнє суперництво існує між нами?
- Чому ти поводишся зі мною інакше, коли ми наодинці, ніж у присутності інших?
- За якою загрозою ти попросив(ла) мене пильнувати, і чому вона тебе так непокоїть?