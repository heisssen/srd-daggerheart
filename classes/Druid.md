# ДРУЇД

Бути друїдом — це не просто ремесло; це покликання для тих, хто прагне черпати мудрість дикої природи та оберігати її магію. Хоча дехто може недооцінити тихого друїда, що дбайливо плекає лісові хащі, ті друїди, що повелівають неприборканими силами природи, здатні вселити справжній жах. Друїди розвивають свої дари в невеликих громадах, часто поєднаних спільним світоглядом або місцевістю, та деякі обирають самостійний шлях. Роками навчання та самовідданої праці друїди навчаються обертатися на звірів та підкоряти собі саму природу.

> **• ДОМЕНИ:** [Дика Мудрість](../domains/Sage.md) та [Аркана](../domains/Arcana.md)
> **• ПОЧАТКОВЕ УХИЛЕННЯ:** 10
> **• ПОЧАТКОВІ ПУНКТИ ЗДОРОВ'Я:** 6
> **• КЛАСОВІ ПРЕДМЕТИ:** Торбинка з камінцями та кістками або дивний амулет, знайдений у землі

## ОСОБЛИВІСТЬ НАДІЇ ДРУЇДА

***Еволюція:*** Витратьте 3 Надії, щоб перетворитися на Звіроформу, не зазнаючи Стресу. Роблячи це, оберіть одну характеристику та підвищте її на +1 доти, доки не полишите цю Звіроформу.

## КЛАСОВІ ОСОБЛИВОСТІ

***Звіроформа:*** Зазначте Стрес, щоб магічно перетворитися на істоту вашого тиру або нижче зі списку Звіроформ. Ви можете полишити цю форму будь-коли. У перетвореній формі ви не можете використовувати зброю чи творити заклинання з карт доменів, але все ще можете застосовувати інші доступні вам особливості чи вміння. Заклинання, створені до перетворення, залишаються активними протягом свого звичайного терміну дії, і ви можете розмовляти та спілкуватися як зазвичай. Крім того, ви отримуєте особливості Звіроформи, додаєте її бонус Ухилення до свого Ухилення та використовуєте для атаки характеристику, вказану в її параметрах. Поки ви у Звіроформі, ваші обладунки стають частиною вашого тіла, і ви як завжди позначаєте Комірки Броні; коли ви полишаєте Звіроформу, ці позначені Комірки Броні залишаються позначеними. Якщо ви позначите свій останній Пункт Здоров'я, ви автоматично полишаєте цю форму.

***Дикий Дотик:*** Ви можете за бажанням здійснювати нешкідливі, ледь помітні природні ефекти — наприклад, змусити квітку швидко розквітнути, викликати легкий подих вітру або розпалити багаття.

## ПІДКЛАСИ ДРУЇДА

Оберіть підклас **[Хранитель Стихій](../subclasses/Warden%20of%20the%20Elements.md)** або **[Хранитель Оновлення](../subclasses/Warden%20of%20Renewal.md)**.

## ПИТАННЯ ДЛЯ ПЕРЕДІСТОРІЇ

*Дайте відповідь на будь-які з наведених нижче питань для передісторії. Ви також можете вигадати власні.*

- Чому спільнота, де ви зростали, так покладалася на природу та її створінь?
- Яка дика тварина стала вашим першим другом? Чому ваш зв'язок урвався?
- Хто полює на вас? Чого вони від вас прагнуть?

## ЗВ'ЯЗКИ

*Поставте іншим гравцям одне з наступних питань, аби їхні персонажі дали відповідь, або ж сформулюйте власні.*

- Яку таємницю ти мені довірив(ла), що змушує мене щоразу кидатися заради тебе в саме пекло?
- Яку тварину, за моїми словами, ти мені нагадуєш?
- Яким ласкавим прізвиськом ти мене називаєш?

# ВАРІАНТИ ЗВІРОФОРМ

Коли ви використовуєте свою особливість «Звіроформа», оберіть категорію істот вашого тиру або нижче. На розсуд МГ, ви можете описати своє перетворення на будь-яку тварину, яка логічно вписується в цю категорію.

Категорії Звіроформ поділяються за тирами. Кожен опис містить наступну інформацію:

- **Категорія Істоти:** Кожна назва категорії описує типову роль або поведінку істот цієї категорії (наприклад, Спритний Розвідник). Далі йдуть кілька прикладів тварин, що належать до цієї категорії (у цьому випадку — лисиця, миша та куниця).
- **Характеристика Персонажа:** Перебуваючи в перетвореній формі, ви отримуєте бонус до зазначеної характеристики. Наприклад, перетворившись на Спритного Розвідника, ви отримуєте бонус +1 до вашої Спритності. Коли ця форма зникає, ви втрачаєте цей бонус.
- **Кидки Атаки:** Здійснюючи атаку в перетвореній формі, ви використовуєте зазначені для істоти дальність, характеристику та кубики шкоди, але застосовуєте своє Володіння. Наприклад, як Спритний Розвідник, ви можете атакувати ціль у Рукопашному радіусі, використовуючи свою Спритність. У разі успіху ви завдаєте d4 фізичної шкоди, використовуючи своє Володіння.
- **Ухилення:** Перебуваючи в перетвореній формі, ви додаєте бонус Ухилення істоти до свого звичайного Ухилення. Наприклад, якщо ваше звичайне Ухилення дорівнює 8, а ваша Звіроформа надає «Ухилення +2», ваше Ухилення стає 10, поки ви в цій формі.
- **Перевага:** Ваша форма робить вас особливо вправним у певних діях. Коли ви робите кидок дії або реакції, пов'язаний з одним із дієслів, вказаних для цієї категорії істот, ви отримуєте перевагу на цей кидок. Наприклад, Спритний Розвідник отримує перевагу на кидки, пов'язані з прокраданням, пошуком предметів чи істот тощо.
- **Особливості:** Кожна форма має унікальні особливості. Наприклад, Спритний Розвідник вирізняється безшумним та спритним рухом, але водночас є крихким, що збільшує ймовірність передчасного виходу зі Звіроформи.

## ТИР 1

### СПРИТНИЙ РОЗВІДНИК

(Лисиця, Миша, Куниця тощо)

> Спритність +1 | Ухилення +2 | Рукопашна Спритність d4 фіз.
> **Отримуйте перевагу на:** обман, пошук, прокрадання

***Меткість:*** Ваш рух безшумний, і ви можете витратити Надію, щоб переміститися на відстань до Далекої без кидка.

***Крихкість:*** Отримавши Значну або більшу шкоду, ви полишаєте Звіроформу.

### ДОМАШНІЙ УЛЮБЛЕНЕЦЬ

(Кіт, Собака, Кріль тощо)

> Інстинкт +1 | Ухилення +2 | Рукопашна Інстинкт d6 фіз.
> **Отримуйте перевагу на:** лазіння, пошук, захист

***Вірний Супутник:*** Допомагаючи Союзнику, ви можете кинути d8 як свій кубик переваги.

***Крихкість:*** Отримавши Значну або більшу шкоду, ви полишаєте Звіроформу.

### ПРУДКИЙ ТРАВОЇД

(Олень, Газель, Козел тощо)

> Спритність +1 | Ухилення +3 | Рукопашна Спритність d6 фіз.
> **Отримуйте перевагу на:** стрибки, прокрадання, біг

***Невловна Здобич:*** Коли кидок атаки проти вас мав би бути успішним, ви можете зазначити Стрес і кинути d4. Додайте результат до вашого Ухилення проти цієї атаки.

***Крихкість:*** Отримавши Значну або більшу шкоду, ви полишаєте Звіроформу.

### ЗГРАЙНИЙ ХИЖАК

(Койот, Гієна, Вовк тощо)

> Сила +2 | Ухилення +1 | Рукопашна Сила d8+2 фіз.
> **Отримуйте перевагу на:** атаку, біг, вистежування

***Калічащий Удар:*** Успішно атакуючи ціль у Рукопашному радіусі, ви можете зазначити Стрес, щоб зробити ціль тимчасово Вразливою.

***Зграйне Полювання:*** Успішно атакуючи ту саму ціль, що й союзник, який діяв безпосередньо перед вами, додайте d8 до вашого кидка шкоди.

### ВОДНИЙ РОЗВІДНИК

(Вугор, Риба, Восьминіг тощо)

> Спритність +1 | Ухилення +2 | Рукопашна Спритність d4 фіз.
> **Отримуйте перевагу на:** орієнтування, прокрадання, плавання

***Водний:*** Ви можете дихати та вільно рухатися під водою.

***Крихкість:*** Отримавши Значну або більшу шкоду, ви полишаєте Звіроформу.

### ЧАТУЮЧИЙ ПАВУК

(Тарантул, Павук-вовк тощо)

> Вправність +1 | Ухилення +2 | Рукопашна Вправність d6+1 фіз.
> **Отримуйте перевагу на:** атаку, лазіння, прокрадання

***Отруйний Укус:*** Успішно атакуючи ціль у Рукопашному радіусі, ціль стає тимчасово Отруєною. Отруєна істота отримує 1d10 прямої фізичної шкоди щоразу, як діє.

***Павутинник:*** Ви можете створювати міцне павутиння, корисне як для мандрів, так і для бою. Павутиння достатньо міцне, щоб витримати одну істоту. Ви можете тимчасово Знерухомити ціль у Близькому радіусі, успішно здійснивши проти неї Кидок Вправності.

### КРЕПЕЗНИЙ СКАКУН

(Верблюд, Кінь, Зебра тощо)

> Спритність +1 | Ухилення +2 | Рукопашна Спритність d8+1 фіз.
> **Отримуйте перевагу на:** стрибки, орієнтування, біг

***Транспортер:*** Під час руху ви можете нести на собі до двох союзників, що згодні на це.

***Розтоптати:*** Зазначте Стрес, щоб переміститися на відстань до Близької по прямій та атакувати всі цілі в Рукопашному радіусі вздовж цієї лінії. Успішно вражені цілі отримують d8+1 фізичної шкоди з використанням вашого Володіння та стають тимчасово Вразливими.

## ТИР 2

### БРОНЬОВАНИЙ ВАРТОВИЙ

(Броненосець, Панголін, Черепаха тощо)

> Сила +1 | Ухилення +1 | Рукопашна Сила d8+2 фіз.
> **Отримуйте перевагу на:** риття, пошук, захист

***Броньований Панцир:*** Ваш міцний панцир надає вам опір фізичній шкоді. Крім того, зазначте Комірку Броні, щоб сховатися всередину. Перебуваючи в панцирі, фізична шкода зменшується на величину, що дорівнює вашому Показнику Броні (після застосування опору), але ви не можете здійснювати інші дії, не покинувши цю форму.

***Гарматне Ядро:*** Зазначте Стрес, щоб дозволити союзнику метнути або запустити вас у супротивника. Для цього союзник робить кидок атаки, використовуючи Спритність або Силу (на свій вибір) проти цілі в Близькому радіусі. У разі успіху супротивник отримує d12+2 фізичної шкоди з використанням Володіння того, хто кинув. Ви можете витратити Надію, щоб націлитися на додаткового супротивника в Дуже Близькому радіусі від першого. Друга ціль отримує половину шкоди, завданої першій.

### МОГУТНІЙ ЗВІР

(Ведмідь, Бик, Лось тощо)

> Сила +1 | Ухилення +3 | Рукопашна Сила d10+4 фіз.
> **Отримуйте перевагу на:** орієнтування, захист, залякування

***Нестримна Лють:*** Коли на кубику шкоди випадає 1, ви можете кинути d10 і додати результат до кидка шкоди. До того ж, перш ніж зробити кидок атаки, ви можете зазначити Стрес, щоб отримати бонус +1 до вашого Володіння для цієї атаки.

***Товста Шкура:*** Ви отримуєте бонус +2 до ваших порогів шкоди.

### ПІДСТУПНИЙ ЗМІЙ

(Кобра, Гримуча змія, Гадюка тощо)

> Вправність +1 | Ухилення +2 | Дуже Близька Вправність d8+4 фіз.
> **Отримуйте перевагу на:** лазіння, обман, біг

***Отруйний Удар:*** Здійсніть атаку проти будь-якої кількості цілей у Дуже Близькому радіусі. У разі успіху, ціль стає тимчасово Отруєною. Отруєна істота отримує 1d10 прямої фізичної шкоди щоразу, як діє.

***Загрозливе Сичання:*** Зазначте Стрес, щоб змусити будь-яку кількість цілей у Рукопашному радіусі відступити на Дуже Близьку відстань.

### ХИЖАК-СТРИБУНЕЦЬ

(Гепард, Лев, Пантера тощо)

> Інстинкт +1 | Ухилення +3 | Рукопашна Інстинкт d8+6 фіз.
> **Отримуйте перевагу на:** атаку, лазіння, прокрадання

***Стрімкість:*** Витратьте Надію, щоб переміститися на відстань до Далекої без кидка.

***Повалення:*** Зазначте Стрес, щоб увійти в Рукопашний радіус до цілі та зробити проти неї кидок атаки. У разі успіху ви отримуєте бонус +2 до вашого Володіння для цієї атаки, а ціль має зазначити Стрес.

### КРИЛАТИЙ ЗВІР

(Яструб, Сова, Крук тощо)

> Вправність +1 | Ухилення +3 | Рукопашна Вправність d4+2 фіз.
> **Отримуйте перевагу на:** обман, пошук, залякування

***Орлиний Зір:*** Ви можете літати за бажанням. Раз на відпочинок, перебуваючи в повітрі, ви можете поставити МГ питання про те, що відбувається внизу, без потреби робити кидок. Персонаж, який першим зробить кидок, діючи на основі цієї інформації, отримує на нього перевагу.

***Порожнисті Кістки:*** Ви отримуєте штраф -2 до ваших порогів шкоди.

## ТИР 3

### ВЕЛИКИЙ ХИЖАК

(Лютововк, Велоцираптор, Шаблезубий тигр тощо)

> Сила +2 | Ухилення +2 | Рукопашна Сила d12+8 фіз.
> **Отримуйте перевагу на:** атаку, прокрадання, біг

***Транспортер:*** Під час руху ви можете нести на собі до двох союзників, що згодні на це.

***Люте Розтерзання:*** Успішно атакуючи ціль, ви можете витратити Надію, щоб зробити її тимчасово Вразливою та отримати бонус +1 до вашого Володіння для цієї атаки.

### МОГУТНЯ ЯЩІРКА

(Алігатор, Крокодил, Гіла-монстр тощо)

> Інстинкт +2 | Ухилення +1 | Рукопашна Інстинкт d10+7 фіз.
> **Отримуйте перевагу на:** атаку, прокрадання, вистежування

***Фізичний Захист:*** Ви отримуєте бонус +3 до ваших порогів шкоди.

***Смертельний Хват:*** Успішно атакуючи ціль у Рукопашному радіусі, ви можете витратити Надію, щоб затиснути супротивника у своїх щелепах, зробивши його тимчасово Знерухомленим та Вразливим.

### ВЕЛИКИЙ КРИЛАТИЙ ЗВІР

(Гігантський орел, Сокіл тощо)

> Вправність +2 | Ухилення +3 | Рукопашна Вправність d8+6 фіз.
> **Отримуйте перевагу на:** обман, відволікання, пошук

***Орлиний Зір:*** Ви можете літати за бажанням. Раз на відпочинок, перебуваючи в повітрі, ви можете поставити МГ питання про те, що відбувається внизу, без потреби робити кидок. Персонаж, який першим зробить кидок, діючи на основі цієї інформації, отримує на нього перевагу.

***Транспортер:*** Під час руху ви можете нести на собі до двох союзників, що згодні на це.

### ВОДНИЙ ХИЖАК

(Дельфін, Косатка, Акула тощо)

> Спритність +2 | Ухилення +4 | Рукопашна Спритність d10+6 фіз.
> **Отримуйте перевагу на:** атаку, плавання, вистежування

***Водний:*** Ви можете дихати та вільно рухатися під водою.

***Люте Розтерзання:*** Успішно атакуючи ціль, ви можете витратити Надію, щоб зробити її Вразливою та отримати бонус +1 до вашого Володіння для цієї атаки.

### ЛЕГЕНДАРНИЙ ЗВІР

(Покращені варіанти Тиру 1)

***Еволюціонований:*** Оберіть варіант Звіроформи Тиру 1 і перетворіться на більшу, могутнішу версію цієї істоти. Перебуваючи в цій формі, ви зберігаєте всі риси та особливості вихідної форми та отримуєте наступні бонуси:

- Бонус +6 до кидків шкоди
- Бонус +1 до характеристики, що використовується цією формою
- Бонус +2 до Ухилення

### ЛЕГЕНДАРНИЙ ГІБРИД

(Грифон, Сфінкс тощо)

> Сила +2 | Ухилення +3 | Рукопашна Сила d10+8

***Гібридні Особливості:*** Щоб перетворитися на цю істоту, зазначте додатковий Стрес. Оберіть будь-які два варіанти Звіроформ з Тирів 1–2. Оберіть загалом чотири переваги та дві особливості з цих варіантів.

## ТИР 4

### ВЕЛИЧЕЗНИЙ БЕГЕМОТ

(Слон, Мамонт, Носоріг тощо)

> Сила +3 | Ухилення +1 | Рукопашна Сила d12+12 фіз.
> **Отримуйте перевагу на:** пошук, захист, залякування, біг

***Транспортер:*** Під час руху ви можете нести на собі до чотирьох союзників, що згодні на це.

***Нищівний Натиск:*** Витратьте Надію, щоб переміститися на відстань до Далекої по прямій та атакувати всі цілі в Рукопашному радіусі вздовж цієї лінії. Успішно вражені цілі отримують d8+10 фізичної шкоди з використанням вашого Володіння та стають тимчасово Вразливими.

***Нездоланний:*** Ви отримуєте бонус +2 до всіх ваших порогів шкоди.

### СТРАХІТЛИВА ЯЩІRКА

(Брахіозавр, Тиранозавр тощо)

> Сила +3 | Ухилення +2 | Рукопашна Сила d12+10 фіз.
> **Отримуйте перевагу на:** атаку, обман, залякування, вистежування

***Руйнівні Удари:*** Завдаючи Тяжкої шкоди цілі в Рукопашному радіусі, ви можете зазначити Стрес, щоб змусити її зазначити додатковий Пункт Здоров'я.

***Гігантський Крок:*** Ви можете переміститися на відстань до Далекої без кидка. Завдяки своїм розмірам ви ігноруєте складний рельєф (на розсуд МГ).

### МІФІЧНИЙ ПОВІТРЯНИЙ МИСЛИВЕЦЬ

(Дракон, Птеродактиль, Рух, Віверна тощо)

> Вправність +3 | Ухилення +4 | Рукопашна Вправність d10+11 фіз.
> **Отримуйте перевагу на:** атаку, обман, пошук, орієнтування

***Транспортер:*** Під час руху ви можете нести на собі до трьох союзників, що згодні на це.

***Смертоносний Хижий Птах:*** Ви можете літати за бажанням і переміщатися на відстань до Далекої як частину своєї дії. Коли ви рухаєтеся по прямій в Рукопашний радіус до цілі щонайменше з Близької відстані та атакуєте цю ціль тією ж дією, ви можете перекинути всі кубики шкоди, що показали результат, нижчий за ваше Володіння.

### ЕПІЧНИЙ ВОДНИЙ ЗВІР

(Гігантський кальмар, Кит тощо)

> Спритність +3 | Ухилення +3 | Рукопашна Спритність d10+10 фіз.
> **Отримуйте перевагу на:** пошук, захист, залякування, вистежування

***Володар Глибин:*** Ви можете дихати та вільно рухатися під водою. Успішно атакуючи ціль у Рукопашному радіусі, ви можете тимчасово Знерухомити її.

***Непоступливий:*** Коли ви маєте зазначити Комірку Броні, киньте d6. При результаті 5 або вище, зменште серйозність шкоди на один поріг, не зазначаючи Комірку Броні.

### МІФІЧНИЙ ЗВІР

(Покращені варіанти Тиру 1 або Тиру 2)

***Еволюціонований:*** Оберіть варіант Звіроформи Тиру 1 або Тиру 2 і перетворіться на більшу, могутнішу версію цієї істоти. Перебуваючи в цій формі, ви зберігаєте всі риси та особливості вихідної форми та отримуєте наступні бонуси:

- Бонус +9 до кидків шкоди
- Бонус +2 до характеристики, що використовується цією формою
- Бонус +3 до Ухилення
- Ваш кубик шкоди збільшується на один щабель (наприклад, d6 стає d8, d8 стає d10 тощо)

### МІФІЧНИЙ ГІБРИД

(Химера, Кокатрис, Мантикора тощо)

> Сила +3 | Ухилення +2 | Рукопашна Сила d12+10 фіз.

***Гібридні Особливості:*** Щоб перетворитися на цю істоту, зазначте 2 додаткові Стреси. Оберіть будь-які три варіанти Звіроформ з Тирів 1-3. Оберіть загалом п'ять переваг та три особливості з цих варіантів.