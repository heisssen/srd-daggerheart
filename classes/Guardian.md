# ЗАХИСНИК

Звання захисника об'єднує різноманітні бойові покликання, проте воно більше свідчить про їхній моральний компас та непохитну силу духу, аніж про конкретні засоби ведення бою. Хоча чимало захисників долучаються до військових формувань, що служать країні чи ідеї, вони радше підуть за тими небагатьма, ким справді дорожать, не зважаючи на думку більшості. Захисники славляться тим, що б'ються з несамовитою люттю навіть проти значно переважаючих сил, понад усе оберігаючи свій загін. Лихо тому, хто наважиться скривдити союзника захисника, адже той неодмінно відповість за цю кривду.

> **• ДОМЕНИ:** [Відвага](../domains/Valor.md) та [Клинок](../domains/Blade.md)
> **• ПОЧАТКОВЕ УХИЛЕННЯ:** 9
> **• ПОЧАТКОВІ ПУНКТИ ЗДОРОВ'Я:** 7
> **• КЛАСОВІ ПРЕДМЕТИ:** Тотем від наставника або таємний ключ

## ОСОБЛИВІСТЬ НАДІЇ ЗАХИСНИКА

***Танк Передової:*** Витратьте 3 Надії, щоб очистити 2 Комірки Броні.

## КЛАСОВА ОСОБЛИВІСТЬ

***Нестримний:*** Раз на тривалий відпочинок, ви можете стати Нестримним. Ви отримуєте Кубик Нестримності. На 1-му рівні ваш Кубик Нестримності — це d4. Покладіть його на аркуш персонажа у відповідне місце, цифрою 1 догори. Після того, як ви зробите кидок шкоди, що завдасть цілі 1 або більше Пунктів Здоров'я, збільште значення Кубика Нестримності на один. Коли значення кубика має перевищити його максимальне значення, або коли сцена завершується, приберіть кубик і вийдіть зі стану Нестримності. На 5-му рівні ваш Кубик Нестримності збільшується до d6.

Перебуваючи Нестримним, ви отримуєте такі переваги:

- Ви зменшуєте серйозність фізичної шкоди на один поріг (Тяжка стає Значною, Значна — Легкою, Легка — Ніякою).
- Ви додаєте поточне значення Кубика Нестримності до свого кидка шкоди.
- Вас неможливо Знерухомити чи зробити Вразливим.

> ***Порада:*** *Якщо ваш Кубик Нестримності — d4 і наразі показує 4, ви прибираєте кубик наступного разу, коли мали б його збільшити. Однак, якщо ваш Кубик Нестримності збільшився до d6 і наразі показує 4, наступного разу ви повернете його на 5. У цьому випадку ви приберете кубик після того, як вам потрібно буде збільшити його значення понад 6.*

## ПІДКЛАСИ ЗАХИСНИКА

Оберіть підклас **[Непохитний](../subclasses/Stalwart.md)** або **[Месник](../subclasses/Vengeance.md)**.

## ПИТАННЯ ДЛЯ ПЕРЕДІСТОРІЇ

*Дайте відповідь на будь-які з наведених нижче питань для передісторії. Ви також можете вигадати власні.*

- Хто з вашої спільноти не зміг вас захистити, і чому ви досі думаєте про них?
- Вам доручили захистити щось важливе і доставити в небезпечне місце. Що це, і куди це потрібно доставити?
- Ви вважаєте якийсь аспект себе слабкістю. Що це, і як це вплинуло на вас?

## ЗВ'ЯЗКИ

*Поставте іншим гравцям одне з наступних питань, аби їхні персонажі дали відповідь, або ж сформулюйте власні.*

- Як я врятував(ла) тобі життя, коли ми вперше зустрілися?
- Який маленький подарунок ти мені колись зробив(ла), і ти помічаєш, що я завжди ношу його з собою?
- Яку неправду про себе ти мені розповів(ла), і я в неї беззастережно вірю?