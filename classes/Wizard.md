# ЧАРІВНИК

Чи то через навчання в поважних інституціях, чи шляхом самостійних ретельних досліджень, ті, кого називають чарівниками, здобувають та відточують величезну магічну силу протягом довгих років, послуговуючись різноманітними інструментами: книгами, каменями, зіллями та травами. Деякі чарівники присвячують усе своє життя досконалому оволодінню певною школою магії, тоді як інші черпають знання з широкого кола чарівницьких дисциплін. Багато чарівників стають мудрими та впливовими постатями у своїх спільнотах, даючи поради правителям, забезпечуючи ліками та зціленням, а подекуди й очолюючи військові ради. Хоча всі ці маги прагнуть до спільної мети — накопичення магічних знань, — саме в лавах чарівників найчастіше спалахують конфлікти, адже здобуття, зберігання та поширення могутніх таємниць є предметом запеклих суперечок, що не раз призводили до незліченних смертей.

> **• ДОМЕНИ:** [Кодекс](../domains/Codex.md) та [Сяйво](../domains/Splendor.md)
> **• ПОЧАТКОВЕ УХИЛЕННЯ:** 11
> **• ПОЧАТКОВІ ПУНКТИ ЗДОРОВ'Я:** 5
> **• КЛАСОВІ ПРЕДМЕТИ:** Книга, яку ви силкуєтеся перекласти, або крихітний, сумирний стихійний улюбленець

## ОСОБЛИВІСТЬ НАДІЇ ЧАРІВНИКА

***Не Цього Разу:*** Витратьте 3 Надії, щоб змусити супротивника в Далекому радіусі перекинути кидок атаки або шкоди.

## КЛАСОВІ ОСОБЛИВОСТІ

***Спритність Рук (Престидижитація):*** Ви можете за бажанням творити нешкідливі, ледь помітні магічні ефекти. Наприклад, ви можете змінити колір предмета, створити певний запах, запалити свічку, змусити крихітний предмет левітувати, освітити кімнату або полагодити невеликий предмет.

***Дивні Візерунки:*** Оберіть число від 1 до 12. Коли на вашому Дуальному кубику випадає це число, ви отримуєте Надію або знімаєте Стрес.

Ви можете змінити це число під час тривалого відпочинку.

## ПІДКЛАСИ ЧАРІВНИКА

Оберіть підклас **[Школа Знань](../subclasses/School%20of%20Knowledge.md)** або **[Школа Війни](../subclasses/School%20of%20War.md)**.

## ПИТАННЯ ДЛЯ ПЕРЕДІСТОРІЇ

*Дайте відповідь на будь-які з наведених нижче питань для передісторії. Ви також можете вигадати власні.*

- Які обов'язки колись покладала на вас ваша громада? Як сталося, що ви їх не виправдали?
- Ви присвятили життя пошукам книги або предмета величезної ваги. Що це за річ, і чому вона така важлива для вас?
- У вас є грізний суперник. Хто він, і чому ви так непохитно прагнете його перемогти?

## ЗВ'ЯЗКИ

*Поставте іншим гравцям одне з наступних питань, аби їхні персонажі дали відповідь, або ж сформулюйте власні.*

- Про яку послугу я тебе просив(ла), виконати яку ти досі вагаєшся?
- Яке незвичне хобі або дивне захоплення нас обох об'єднує?
- Яку свою таємницю ти довірив(ла) тільки мені?