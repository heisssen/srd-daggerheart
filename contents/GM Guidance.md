# ПРОВЕДЕННЯ ПРИГОД

## ВСТУП

Майстер Гри (МГ) відповідає за спрямування оповіді та відіграш світу, в якому існують Персонажі Гравців (ПГ). Цей розділ надасть вам поради щодо проведення Daggerheart: використання основних механік; створення пам'ятних зіткнень; планування захопливих сесій; вибір, створення та використання ходів МГ; розробку повноцінної кампанії; керування динамічними Неігровими Персонажами (НІП) та багато іншого.

Ці три підрозділи закладають основу, яка допоможе вам отримати максимум від цієї гри. «Принципи МГ» — це ваша дороговказа зірка; у разі сумнівів повертайтеся до цих принципів.

## ПРИНЦИПИ МГ

### ПОЧИНАЙТЕ ТА ЗАКІНЧУЙТЕ СЮЖЕТОМ

*Використовуйте сюжет для приведення в дію механік, а потім пов'язуйте механіки назад із сюжетом*.

### СПІВПРАЦЮЙТЕ ЗАВЖДИ, ОСОБЛИВО ПІД ЧАС КОНФЛІКТУ

*ПГ є протагоністами кампанії; антагонізм між гравцем та МГ повинен існувати лише в межах сюжету*.

### НАПОВНЮЙТЕ СВІТ ЖИТТЯМ, ДИВАМИ ТА НЕБЕЗПЕКАМИ

*Демонструйте багаті культури, проводьте ПГ дивовижними місцями та знайомте їх із небезпечними створіннями*.

### СТАВТЕ ЗАПИТАННЯ ТА ВТІЛЮЙТЕ ВІДПОВІДІ

*Залучення ідей гравців до гри створює оповідь, що живить творчість усієї групи*.

### НАДАВАЙТЕ КОЖНОМУ КИДКУ ВАГИ

*Просіть гравців робити кидки лише у справді значущі моменти*.

### ГРАЙТЕ, АБИ ДІЗНАТИСЯ, ЩО ТРАПИТЬСЯ

*Дозвольте собі дивуватися діям персонажів, їхнім виборам та тому, якими особистостями вони стають*.

### БУДЬТЕ ГНУЧКИМИ

*Не переймайтеся, якщо доведеться відмовитися від чогось раніше задуманого або змінити це*.

## ПРАКТИКИ МГ

### ПЛЕКАЙТЕ ДОПИТЛИВІСТЬ ЗА СТОЛОМ

*Йдіть за тим, що цікавить гравців, аби сприяти атмосфері творчого дослідження*.

### ЗДОБУВАЙТЕ ДОВІРУ ГРАВЦІВ

*Дійте сумлінно, виконуйте обіцянки, визнавайте власні помилки*.

### НЕВПИННО РУХАЙТЕ ІСТОРІЮ ВПЕРЕД

*Розвивайте історію через загострення подій, нову інформацію або зміну обставин після кожного кидка дії, незалежно від того, успішний він чи ні*.

### ОДРАЗУ ДО СПРАВИ

*Пропускайте нудні епізоди. Коли сцена затягується, завершуйте її*.

### ДОПОМАГАЙТЕ ГРАВЦЯМ РОЗІБРАТИСЯ В ГРІ

*Гравці отримують більше задоволення, коли ви допомагаєте їм зрозуміти систему*.

### СТВОРЮЙТЕ ПРОСТІР ДЛЯ МЕТА-ОБГОВОРЕННЯ

*Заохочуйте гравців висловлюватися поза роллю, використовувати інструменти безпеки та звертатися за роз'ясненнями*.

### ДІЛІТЬСЯ ТИМ, ЩО ЇМ ВІДОМО

*Не приховуйте від гравців очевидних деталей чи важливої інформації*.

### НАДІЛЯЙТЕ СВІТ МОТИВАМИ

*Дії НІП мають випливати з їхніх цілей та прагнень*.

### ВТІЛЮЙТЕ МЕХАНІКИ ГРИ В ЖИТТЯ

*Подавайте гарний приклад того, як сюжет та механіки взаємодіють, збагачуючи ігровий досвід*.

### ПЕРЕОСМИСЛЮЙТЕ, А НЕ ВІДКИДАЙТЕ

*Якщо ідея гравця суперечить сюжету, попрацюйте разом, аби адаптувати її*.

### ПРАЦЮЙТЕ З МОМЕНТАМИ ТА МОНТАЖАМИ

*Плануючи сцену, вирішуйте, якими миттєвостями варто посмакувати, а які не слід затягувати*.

## ПАСТКИ, ЯКИХ СЛІД УНИКАТИ

### ПРИНИЖЕННЯ ГЕРОЇВ

Якщо кидок виявився невдалим, покажіть, як на це вплинула вправність супротивника, умови оточення чи несподіванки, а не некомпетентність ПГ.

### ЗАВЖДИ ДИКТУВАТИ ГРАВЦЯМ, ЯКИЙ КИДОК РОБИТИ

Дозвольте гравцям самим вирішувати, як долати виклики.

### ЗАТЯГУВАННЯ СЦЕН

Вносьте зміни або завершуйте сцену, якщо вона себе вичерпала, ентузіазм за столом згас або обговорення зайшло в глухий кут.

### ЄДИНО МОЖЛИВІ РІШЕННЯ

Не зациклюйтеся на одному «правильному» способі вирішення проблеми. Якщо у гравців виникла дотепна ідея, допоможіть їй спрацювати.

### НАДМІРНЕ ПЛАНУВАННЯ

Присвячуйте час підготовки створенню цікавих ситуацій, а не написанню детальних сценаріїв сцен