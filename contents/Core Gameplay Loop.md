# БАЗОВИЙ ІГРОВИЙ ЦИКЛ

Базовий ігровий цикл — це послідовність дій, що визначає розвиток кожної сцени, як під час бою, так і поза ним:

## КРОК 1: ОПИШІТЬ СЦЕНУ

МГ описує ситуацію, представляючи оточення ПГ, можливі небезпеки, НІП та інші важливі деталі, які персонажі могли б помітити.

## КРОК 2: СТАВТЕ ЗАПИТАННЯ ТА ДАВАЙТЕ ВІДПОВІДІ

Гравці ставлять уточнювальні запитання, щоб краще зрозуміти сцену та зібрати інформацію, яка може вплинути на дії їхніх персонажів. МГ відповідає на ці запитання, надаючи інформацію, яку персонажі могли б легко отримати, або ж ставить власні запитання гравцям. Гравці також відповідають на запитання МГ. Таким чином, усі за столом спільно розбудовують ігровий світ та сюжет.

## КРОК 3: РОЗВИВАЙТЕ СЮЖЕТ

У міру розвитку сцени перед гравцями постають нові можливості для дій — проблеми, які треба вирішити, перешкоди, які слід подолати, таємниці, які варто розгадати, тощо. Гравці описують дії своїх персонажів; якщо запропоновані дії не несуть ризику невдачі (або якщо невдача була б просто нудною), вони автоматично вважаються успішними. Однак, якщо результат дії непевний, МГ оголошує кидок дії. У будь-якому разі, учасники гри вплітають результат у розповідь, просуваючи сюжет уперед та описуючи, як дії ПГ змінили ситуацію.

## КРОК 4: ПОВЕРНІТЬСЯ ДО КРОКУ 1

Процес повторюється з самого початку: МГ повідомляє гравцям про будь-які оновлені деталі чи суттєві зміни. Цей цикл триває доти, доки завершення сцени не буде зумовлене ігровою механікою або не настане природним чином.