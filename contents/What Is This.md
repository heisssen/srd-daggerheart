# ЩО ЦЕ ТАКЕ?

Перед вами SRD (System Reference Document – Довідковий системний документ) для Daggerheart. Це збірник механічних елементів системи Daggerheart, відредагований та впорядкований для ясності викладу, стислості та зручного пошуку інформації.

Цей SRD можна використовувати кількома способами:

- Щоб швидко знайти дослівні правила Daggerheart під час ігрових сесій.
- Щоб переконатися, що будь-який створений чи опублікований вами авторський контент (homebrew) відповідає основним правилам Daggerheart.
- Як текстову основу, надану Darrington Press, для ваших власних публікацій згідно з їхньою Ліцензією спільноти на ігри (Community Gaming License) (www.darringtonpress.com/license).
- Щоб глибше зрозуміти механіку Daggerheart, відокремлену від художніх описів та інформації про світ гри, і таким чином вільно адаптувати чи змінювати її для створення власного контенту.

SRD Daggerheart не є заміною основної книги правил, яка містить інформацію про світ гри, додаткові приклади різноманітних ігрових елементів та безліч цінних порад щодо гри в Daggerheart, не кажучи вже про чудові ілюстрації та верстку.

Одним словом, це Daggerheart – система, зведена до самої суті: лаконічний і чіткий виклад, позбавлений усього того колориту, стилю та супровідних матеріалів, які роблять основну книгу правил такою атмосферною та захопливою. Сподіваємося, цей документ стане у пригоді за вашим ігровим столом. Вдалих пригод!