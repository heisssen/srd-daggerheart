# ДОДАТКОВІ ПРАВИЛА

Наступні правила стосуються багатьох аспектів гри.

## ОКРУГЛЕННЯ (ВГОРУ)

У цій грі дробові числа не використовуються; якщо необхідно округлити до цілого числа, округлюйте в більший бік, якщо не зазначено інше. У разі сумнівів, будь-яка неоднозначність трактується на користь ПГ.

## ПЕРЕКИДАННЯ КУБИКІВ

Коли якась особливість дозволяє вам перекинути кубик, ви завжди використовуєте новий результат, якщо в описі особливості прямо не вказано інше.

## ОТРИМАНА ШКОДА

Отримана шкода — це загальна кількість шкоди від однієї атаки або одного джерела, до того, як будуть зазначені Комірки Броні.

## ОДНОЧАСНІ ЕФЕКТИ

Якщо послідовність застосування кількох ефектів не є очевидною, той, хто контролює ці ефекти (гравець або МГ), вирішує, в якому порядку їх застосовувати.

## НАКОПИЧЕННЯ ЕФЕКТІВ

Якщо не вказано інше, всі ефекти, окрім станів та переваги/недоліку, можуть накопичуватися (підсумовуватися).

## ТРИВАЛІ ЕФЕКТИ ЗАКЛИНАНЬ

Якщо для ефекту не вказано механічне завершення його дії, він припиняється лише за рішенням гравця, що його контролює, МГ або відповідно до вимог сюжету.

## ВИТРАТА РЕСУРСІВ

Якщо ефект не передбачає іншого, ви не можете витрачати Надію або зазначати Стрес кілька разів для однієї й тієї ж особливості, аби посилити чи повторити її дію на один і той самий кидок.

## ВИКОРИСТАННЯ ОСОБЛИВОСТЕЙ ПІСЛЯ КИДКА

Якщо особливість дозволяє вам вплинути на результат кидка вже після його підрахунку, ви можете скористатися нею після того, як МГ оголосить, чи був кидок успішним, але до того, як будуть розіграні наслідки або зроблено наступний кидок.