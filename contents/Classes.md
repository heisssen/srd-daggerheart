# КЛАСОВІ ДОМЕНИ

Кожен клас надає доступ до двох доменів:

- ***[Бард](../classes/Bard.md):*** [Кодекс](../domains/Codex.md) та [Грація](../domains/Grace.md)
- ***[Друїд](../classes/Druid.md):*** [Аркана](../domains/Arcana.md) та [Дика Мудрість](../domains/Sage.md)
- ***[Захисник](../classes/Guardian.md):*** [Клинок](../domains/Blade.md) та [Відвага](../domains/Valor.md)
- ***[Слідопит](../classes/Ranger.md):*** [Кістка](../domains/Bone.md) та [Дика Мудрість](../domains/Sage.md)
- ***[Пройда](../classes/Rogue.md):*** [Грація](../domains/Grace.md) та [Північ](../domains/Midnight.md)
- ***[Серафим](../classes/Seraph.md):*** [Сяйво](../domains/Splendor.md) та [Відвага](../domains/Valor.md)
- ***[Чаклун](../classes/Sorcerer.md):*** [Аркана](../domains/Arcana.md) та [Північ](../domains/Midnight.md)
- ***[Воїн](../classes/Warrior.md):*** [Клинок](../domains/Blade.md) та [Кістка](../domains/Bone.md)
- ***[Чарівник](../classes/Wizard.md):*** [Кодекс](../domains/Codex.md) та [Сяйво](../domains/Splendor.md)

ПГ отримують дві карти доменів 1-го рівня під час створення персонажа та додаткову карту домену свого рівня або нижче щоразу при підвищенні рівня.

## КАРТИ ДОМЕНІВ

Кожна карта домену надає одну або кілька особливостей, які ваш ПГ може застосовувати під час пригод. Деякі карти доменів відкривають доступ до ходів, які ви можете здійснити, наприклад, унікальної атаки або заклинання. Інші пропонують пасивні ефекти, нові можливості під час простою чи соціальних взаємодій, або ж одноразові переваги.

### АНАТОМІЯ КАРТИ ДОМЕНУ

Кожна карта домену містить шість елементів:

- **Рівень** Число у верхньому лівому куті карти позначає її рівень. Ви не можете отримати карту домену, рівень якої вищий за рівень вашого ПГ.

- **Домен** Під рівнем карти розміщено символ, що вказує на її домен. Ви можете обирати карти лише з двох доменів, доступних вашому класу.

- **Вартість Відкликання (Recall Cost)** Число із символом блискавки у верхньому правому куті карти позначає її Вартість Відкликання. Це кількість Стресу, яку гравець має зазначити, аби замінити цю карту зі свого **сховища** на карту зі свого **боєкомплекту**.

> ***Примітка:*** *Гравець може обмінювати карти доменів під час простою, не сплачуючи Вартість Відкликання карти домену*.

- **Назва** Назва карти.

- **Тип** **Тип** карти вказано в центрі над назвою. Існує три типи карт доменів: **здібності, заклинання та гримуари**. Здібності, як правило, немагічного характеру, тоді як заклинання є магічними. Гримуари є унікальними для домену Кодексу та надають доступ до набору менш потужних заклинань. Деякі ігрові механіки застосовуються лише до певних типів карт.

- **Особливість** Текст у нижній половині карти описує її особливість (або особливості), включно з будь-якими спеціальними правилами, яких необхідно дотримуватися при використанні цієї карти.

### БОЄКОМПЛЕКТ (LOADOUT) ТА СХОВИЩЕ (VAULT)

Ваш **боєкомплект** — це набір здобутих карт доменів, ефекти яких ваш ПГ може використовувати під час гри. Одночасно у вашому боєкомплекті може бути не більше 5 карт доменів. Якщо ви здобули шість або більше карт доменів, ви маєте обрати п'ять, які залишаться у боєкомплекті; решта вважаються такими, що перебувають у вашому **сховищі**. Карти у сховищі неактивні та не впливають на гру.

> ***Примітка:*** *Карти вашого підкласу, роду та спільноти не зараховуються до ліміту боєкомплекту чи сховища і завжди є активними та доступними*.

На початку відпочинку, перш ніж використовувати ходи простою, ви можете вільно переміщувати карти між боєкомплектом та сховищем, за умови, що ваш боєкомплект не перевищує ліміт у п'ять карт.

Аби перемістити карту зі сховища до боєкомплекту в будь-який інший час, ви повинні зазначити кількість Стресу, що дорівнює **Вартості Відкликання** цієї карти (вказана у верхньому правому куті карти поруч із символом блискавки). Якщо ваш боєкомплект вже заповнений, ви також маєте перемістити одну карту з боєкомплекту до сховища, аби звільнити місце; це можна зробити безкоштовно.

Отримуючи нову карту домену під час підвищення рівня, ви можете негайно та безкоштовно додати її до свого боєкомплекту. Якщо ваш боєкомплект вже заповнений, ви також маєте перемістити одну карту з боєкомплекту до сховища, аби звільнити місце.

### ОБМЕЖЕННЯ ВИКОРИСТАННЯ

Якщо карта домену має обмеження на частоту використання, ви можете відстежувати їх будь-яким зручним для вас методом, наприклад, повертаючи карту боком, перегортаючи її долілиць або використовуючи жетони.

> ***Примітка:*** *Якщо ефект або здібність надає кількість використань, що дорівнює характеристиці з модифікатором +0 або менше, то ви отримуєте 0 використань*.

# КЛАСИ

Клас — це рольовий архетип, що визначає для ПГ:

- **Доступ до Доменів:** Кожен клас надає доступ до двох доменів; гравці обирають карти з цих доменів під час створення персонажа та при підвищенні рівня.
- **Початкове Ухилення та Пункти Здоров'я (ПЗ)**.
- **Початкові Предмети**.
- **Класову(і) Особливість(ості)**.
- **Класову Особливість Надії:** особливість класу, активація якої коштує 3 Надії.

У базових матеріалах Daggerheart є 9 класів: Бард, Друїд, Захисник, Слідопит, Пройда, Серафим, Чаклун, Воїн та Чарівник.

## ПІДКЛАСИ

Кожен клас поділяється на два **підкласи**, кожен з яких глибше розкриває та акцентує певний аспект архетипу свого класу. Обраний вами підклас надає:

- **Характеристику для Заклинань:** характеристика, що використовується для всіх кидків Заклинань.
- **Особливість Основи:** унікальна початкова особливість, що формує самобутність та сильні сторони підкласу.
- **Особливість Спеціалізації:** розвинена особливість, яку можна отримати при підвищенні рівня. Для деяких підкласів ця особливість надає нову здібність; для інших — розширює або посилює особливість, вже отриману через клас чи підклас.
- **Особливість Майстерності:** найпотужніша особливість підкласу, доступна на вищих рівнях. Для деяких підкласів вона відкриває надзвичайну нову здібність; для інших — є вражаючим вінцем розвитку ключової особливості їхнього підкласу.

Базовий набір Daggerheart містить карти, що детально описують кожну особливість основи, спеціалізації та майстерності. Здобувши одну з цих особливостей, візьміть відповідну карту, аби користуватися нею як підказкою під час гри.