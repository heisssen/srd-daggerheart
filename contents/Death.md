# СМЕРТЬ

Коли ПГ зазначає свій останній Пункт Здоров'я, він мусить здійснити **хід смерті**, обравши один із варіантів нижче.

Якщо ваш персонаж гине, перед наступною сесією створіть разом із МГ нового персонажа, рівень якого відповідає поточному рівню решти групи.

## СПАЛАХ СЛАВИ

Ваш персонаж гідно приймає смерть і йде з життя у сліпучому спалаху слави. Здійсніть одну останню дію. Вона автоматично вважається критичним успіхом (за згодою МГ), після чого ваш персонаж перетинає завісу смерті.

## УНИКНУТИ СМЕРТІ

Ваш персонаж уникає смерті, але стикається з наслідками. Він тимчасово непритомніє, а потім ви разом із МГ описуєте, як ситуація ускладнюється. Перебуваючи без свідомості, ваш персонаж не може рухатися чи діяти, і його не можна обрати ціллю атаки. Він опритомнює, коли союзник відновлює йому 1 або більше зазначених Пунктів Здоров'я, або коли група завершує тривалий відпочинок. Після того, як ваш персонаж знепритомніє, киньте свій Кубик Надії. Якщо його значення дорівнює рівню вашого персонажа або є меншим, персонаж отримує шрам; назавжди закресліть одну комірку Надії та разом із МГ визначте довготривалий сюжетний вплив цього шраму, а також чи можливо його позбутися. Якщо ви колись закреслите свою останню комірку Надії, шлях вашого персонажа добігає кінця.

## РИЗИКНУТИ ВСІМ

Киньте свої Дуальні кубики. Якщо на Кубику Надії випало більше значення, ваш персонаж залишається на ногах і відновлює кількість Пунктів Здоров'я або Стресу, що дорівнює значенню Кубика Надії (ви можете розподілити це значення між Пунктами Здоров'я та Стресом на свій розсуд). Якщо на Кубику Страху випало більше значення, ваш персонаж перетинає завісу смерті. Якщо на Дуальних кубиках випадають однакові значення, ваш персонаж залишається на ногах та відновлює всі Пункти Здоров'я і Стрес.