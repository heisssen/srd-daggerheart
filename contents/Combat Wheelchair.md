# БОЙОВЕ КРІСЛО-ВІЗОК

*Автор: Марк Томпсон*

Бойове крісло-візок — це набір правил, розроблений, щоб допомогти вам грати за персонажа, який користується кріслом-візком, у Daggerheart. Цей розділ надає механіки та оповідні поради, від яких ви можете відштовхуватися, але не соромтеся адаптувати художній текст, щоб він якнайкраще пасував вашому персонажу. Отримуйте задоволення від дизайну крісла-візка вашого персонажа і зробіть його настільки унікальним та пристосованим до нього, наскільки забажаєте.

## ДІЯ ТА РУХ

Описуючи, як рухається ваш персонаж, ви можете використовувати такі фрази:

- «Я підкочуюся до дверей, щоб перевірити, чи вони відчинені».
- «Я кочуся до групи, щоб запитати, що відбувається».
- «Я тисну на гальма і різко зупиняюся, повертаючись у кріслі, щоб націлити свій лук на порушника».

## НАСЛІДКИ

Ось кілька способів, якими ви можете описати ускладнення, що виникають, коли ваш персонаж використовує своє крісло-візок:

- «Я тисну на гальма, але не враховую розсипаний на землі гравій».
- «Я незграбно наїжджаю на крижану пляму, і мене заносить далеко за ціль».
- «Я намагаюся рушити вслід, але одне з моїх передніх поворотних коліс застрягає в тріщині бруківки, на мить зупиняючи мене».

МГ варто уникати поломки крісла-візка персонажа чи іншого вилучення його з гри в якості наслідку, якщо тільки всі за столом, особливо гравець персонажа, що користується кріслом-візком, не дадуть на це свою згоду.

## УХИЛЕННЯ

Вважається, що ваш персонаж вправно керує своїм кріслом-візком і орієнтується в численних ситуаціях. Тому єдине крісло-візок, що дає штраф до Ухилення ПГ, — це модель з важкою рамою.

## ОБТЯЖЕННЯ

Поза боєм усіма кріслами-візками можна керувати однією чи двома руками. Однак, при використанні як зброї, керування кріслом для атаки вимагає однієї або двох рук, залежно від обраної моделі. Якщо ви граєте за персонажа з обмеженою рухливістю рук або без неї, його крісло-візок може бути налаштоване на нього магічним чином. Наприклад, ваш персонаж може використовувати психічний зв'язок для керування кріслом, наче це псевдоелектрична модель. Усі представлені тут правила можна адаптувати та пристосувати до потреб будь-якого персонажа.

## ВИБІР МОДЕЛІ

Усі бойові крісла-візки споряджаються як Основна Зброя. Доступні три моделі крісел-візків: з легкою рамою, з важкою рамою та арканне. Рекомендуємо врахувати тип персонажа, за якого ви граєте, та його клас, а потім обрати модель, що найкраще відповідає цій концепції.

### МОДЕЛІ З ЛЕГКОЮ РАМОЮ

Хоча ці крісла-візки міцні, вони мають легкі рами, що дозволяють їм рухатися разом із вашим персонажем у більш акробатичний спосіб. Ці моделі найкраще підходять для шукачів пригод, які покладаються на швидкість та гнучкість.

| **НАЗВА** | **ТИР** | **ХАР-КА** | **ДАЛЬНІСТЬ** | **ШКОДА** | **ОБТЯЖЕННЯ** | **ОСОБЛИВІСТЬ** |
| :--- | :---: | :---: | :---: | :---: | :---: | :--- |
| **Крісло-візок з легкою рамою** | 1 | Спритність | Рукопашна | d8 фіз. | Одноручне | ***Стрімкість:*** Здійснюючи атаку, ви можете зазначити Стрес, щоб обрати ціллю іншу істоту в межах досяжності. |
| **Покращене крісло-візок з легкою рамою** | 2 | Спритність | Рукопашна | d8+3 фіз. | Одноручне | ***Стрімкість:*** Здійснюючи атаку, ви можете зазначити Стрес, щоб обрати ціллю іншу істоту в межах досяжності. |
| **Вдосконалене крісло-візок з легкою рамою** | 3 | Спритність | Рукопашна | d8+6 фіз. | Одноручне | ***Стрімкість:*** Здійснюючи атаку, ви можете зазначити Стрес, щоб обрати ціллю іншу істоту в межах досяжності. |
| **Легендарне крісло-візок з легкою рамою** | 4 | Спритність | Рукопашна | d8+9 фіз. | Одноручне | ***Стрімкість:*** Здійснюючи атаку, ви можете зазначити Стрес, щоб обрати ціллю іншу істоту в межах досяжності. |

### МОДЕЛІ З ВАЖКОЮ РАМОЮ

Ці крісла-візки мають громіздкі та важчі рами, що дозволяє кріслу додавати свою вагу до атак вашого персонажа. Це також робить їх більшою ціллю.

| **НАЗВА** | **ТИР** | **ХАР-КА** | **ДАЛЬНІСТЬ** | **ШКОДА** | **ОБТЯЖЕННЯ** | **ОСОБЛИВІСТЬ** |
| :--- | :---: | :---: | :---: | :---: | :---: | :--- |
| **Крісло-візок з важкою рамою** | 1 | Сила | Рукопашна | d12+3 фіз. | Дворучне | ***Важкість:*** -1 до Ухилення |
| **Покращене крісло-візок з важкою рамою** | 2 | Сила | Рукопашна | d12+6 фіз. | Дворучне | ***Важкість:*** -1 до Ухилення |
| **Вдосконалене крісло-візок з важкою рамою** | 3 | Сила | Рукопашна | d12+9 фіз. | Дворучне | ***Важкість:*** -1 до Ухилення |
| **Легендарне крісло-візок з важкою рамою** | 4 | Сила | Рукопашна | d12+12 фіз. | Дворучне | ***Важкість:*** -1 до Ухилення |

### АРКАННІ МОДЕЛІ

Ці крісла-візки мають рами, що налаштовані на вашого персонажа та його магію, дозволяючи йому спрямовувати заклинання через крісло. На відміну від іншої основної магічної зброї, модель з арканною рамою не вказує характеристику для атаки. Натомість ви використовуєте Характеристику для Заклинань, вказану вашим підкласом.

| **НАЗВА** | **ТИР** | **ХАР-КА** | **ДАЛЬНІСТЬ** | **ШКОДА** | **ОБТЯЖЕННЯ** | **ОСОБЛИВІСТЬ** |
| :--- | :---: | :---: | :---: | :---: | :---: | :--- |
| **Арканне крісло-візок** | 1 | Заклинання | Далека | d6 маг. | Одноручне | ***Надійність:*** +1 до кидків атаки |
| **Покращене арканне крісло-візок** | 2 | Заклинання | Далека | d6+3 маг. | Одноручне | ***Надійність:*** +1 до кидків атаки |
| **Вдосконалене арканне крісло-візок** | 3 | Заклинання | Далека | d6+6 маг. | Одноручне | ***Надійність:*** +1 до кидків атаки |
| **Легендарне арканне крісло-візок** | 4 | Заклинання | Далека | d6+9 маг. | Одноручне | ***Надійність:*** +1 до кидків атаки |