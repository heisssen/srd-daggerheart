# ДОДАТКОВІ ПОРАДИ ДЛЯ МГ

Цей розділ надає додаткові поради для підготовки та проведення сесії Daggerheart.

## СЮЖЕТНІ БІТИ

У розповіді біт — це момент, що змінює траєкторію наративу: зміна у світі, значна дія чи реакція, емоційне одкровення або важливе рішення. Чергуйтеся з гравцями, розповідаючи біт, а потім дозволяючи їм реагувати і просувати сцену вперед власними бітами. Готуючись до сесії, плануйте з огляду на моменти, що формують кожну сцену чи послідовність, а не прописуйте заздалегідь конкретні деталі чи діалоги.

## ПІДГОТОВКА БОЙОВИХ ЗІТКНЕНЬ

Створюйте перешкоди для ПГ навколо питання «Що допомагає розповісти історію?». Вороги, оточення та небезпеки — це інструменти для посилення напруги та створення драми. Переконайтеся, що бій використовується для надання гравцям більшої інформації про розгортання історії, розкриваючи світ, сюжет або персонажів.

## БИТВИ ТА НАРАТИВ

Динамічні битви створюють напругу, змушуючи гравців обирати між різними цілями, залучаючи мотивацію та слабкості їхніх персонажів, і створюючи горнило, в якому гравці перековують своїх персонажів у легендарних героїв. Готуючи бойові зіткнення:

- Враховуйте наративну функцію битви
- Базуйте ходи супротивників на їхніх мотивах
- Використовуйте динамічні оточення, щоб оживити поле бою
- Додавайте ворогів, які можуть взаємодіяти з рисами та спеціальними здібностями ПГ

## НАГОРОДИ ЗА СЕСІЮ

Нагороджуйте гравців наприкінці сесії:

- Корисною інформацією
- Сюжетними зав'язками
- Здобиччю
- Золотом
- Доступом до нового спорядження чи покращень

## СТВОРЕННЯ СЦЕН

Коли ви починаєте сесію, прибуваєте в нове місце або змінюєте ситуацію, розкажіть гравцям те, що їм потрібно знати, думаючи всіма своїми чуттями та ділячись чимось унікальним або несподіваним про світ гри.

## ЗАЛУЧЕННЯ ГРАВЦІВ

Підтримуйте залученість гравців, роблячи наступне:

- Перемикайте фокус між ПГ
- Пов'язуйте елементи історії
- Залучайте мовчазних гравців
- Використовуйте візуальні засоби
- Заохочуйте нескеровану гру
- Створюйте для ПГ внутрішні та зовнішні конфлікти
- Підвищуйте ставки, витрачаючи Страх
- Додавайте до бою цілі, окрім знищення ворогів (див. Таблицю випадкових цілей)

| **1d12** | **Ціль** |
| :---: | :--- |
| **1** | Здобути (отримати чи вкрасти) важливий предмет або предмети. |
| **2** | Захопити одного або кількох супротивників. |
| **3** | Активувати магічний пристрій. |
| **4** | Підставити персонажа або заплямувати його репутацію. |
| **5** | Загнати супротивника в кут або в точку засідки. |
| **6** | Зупинити магічний ритуал, юридичну церемонію або обмежене в часі заклинання. |
| **7** | Тримати оборону — не дати ворогу досягти певної зони чи групи. |
| **8** | Підкинути докази або пристрій для відстеження на ціль. |
| **9** | Забезпечити контроль над певною локацією до прибуття іншої групи. |
| **10** | Турбувати супротивника, щоб виснажити його ресурси або зайняти його. |
| **11** | Знищити архітектурний об'єкт, статую, святиню чи зброю. |
| **12** | Розслідувати ситуацію, щоб підтвердити або спростувати наявну інформацію. |

## БИТВИ З ФАЗАМИ

Зробіть битви динамічними, змінюючи природу ворогів або оточення посеред бою:

- Змініть умови бою
- Змініть оточення
- Розвивайте супротивників

## ВИКОРИСТАННЯ ПРОСТОЮ

Використовуйте сцени простою як клапан для скидання тиску, щоб змінювати інтенсивність історії та давати ПГ перепочинок.

Дозвольте гравцям самим створювати сцени простою. Запитуйте гравців, як виглядає, коли вони лікують рани або відпочивають разом, заохочуючи їх брати ініціативу та взаємодіяти з іншими гравцями.

## ПРОЄКТИ ПІД ЧАС ПРОСТОЮ

Хід простою «Працювати над проєктом» вимагає більшого втручання МГ, ніж інші ходи простою, і найкраще підходить для довгострокових завдань, які ПГ хочуть виконати.

Ці проєкти зазвичай відстежуються за допомогою Відліку Прогресу. Визначаючи початкове значення відліку, враховуйте складність проєкту, наявність відповідних інструментів та вплив проєкту на історію.

Прості проєкти просувають свій відлік щоразу, коли гравець використовує хід «Працювати над проєктом», але складні проєкти вимагають кидка.

## ТРИВАЛИЙ ПРОСТІЙ

Коли ви перемотуєте історію вперед на тривалий період, використовуйте монтажі для ілюстрації плину часу. Ви отримуєте 1d6 Страху за кожного ПГ і просуваєте будь-які довгострокові відліки відповідно.