# ЗВІРОБРАТ

Обирайте Звіробрата, якщо прагнете утворити глибокий зв'язок із тваринним союзником.

## ХАРАКТЕРИСТИКА ДЛЯ ЗАКЛИНАНЬ

Спритність

## ОСОБЛИВІСТЬ ОСНОВИ

***Супутник:*** У вас є тварина-супутник на ваш вибір (за згодою МГ). Він залишається поруч, якщо ви не накажете інакше.

Візьміть аркуш Супутника Слідопита. Підвищуючи рівень свого персонажа, оберіть також варіант розвитку для вашого супутника з цього аркуша.

## ОСОБЛИВОСТІ СПЕЦІАЛІЗАЦІЇ

***Експертне Навчання:*** Оберіть додатковий варіант розвитку для вашого супутника.

***Бойове Побратимство:*** Коли супротивник атакує вас, перебуваючи в Рукопашному радіусі вашого супутника, ви отримуєте бонус +2 до вашого Ухилення проти цієї атаки.

## ОСОБЛИВОСТІ МАЙСТЕРНОСТІ

***Поглиблене Навчання:*** Оберіть два додаткові варіанти розвитку для вашого супутника.

***Вірний Друг:*** Раз на тривалий відпочинок, коли шкода від атаки загрожує зазначити останній Стрес вашого супутника або ваш останній Пункт Здоров'я, і ви знаходитесь у Близькому радіусі одне від одного, ви або ваш супутник можете кинутися на допомогу та прийняти цю шкоду на себе.

# СУПУТНИК СЛІДОПИТА

Обираючи підклас Звіробрат, ви отримуєте аркуш супутника. Цей аркуш призначений для запису важливої інформації про супутника вашого персонажа; його можна тримати під правою частиною аркуша персонажа для легкого доступу.

### КРОК 1: ДАЙТЕ ІМ'Я ВАШОМУ СУПУТНИКУ

Разом із МГ оберіть вид тварини, яка буде вашим супутником. Дайте йому ім'я та додайте його зображення на аркуш супутника.

### КРОК 2: ЗАПИШІТЬ ЙОГО УХИЛЕННЯ

Заповніть його Ухилення, початкове значення якого — 10.

### КРОК 3: ОБЕРІТЬ ЙОГО ДОСВІДИ СУПУТНИКА

Створіть два Досвіди для вашого супутника, що відображають його навички та вашу спільну історію.

Почніть з +2 в обох Досвідах. Щоразу, як ви отримуєте новий Досвід, ваш супутник також отримує один. Усі нові Досвіди починаються з +2.

> **Приклади Досвідів Супутника:** *Майстерний Скелелаз, Апортувальник, Приязний, Страж Гаю, Вселяє Жах, Загрозливий, Вірний до Останнього, Орієнтувальник, Меткий, Своїх Не Кидаємо, Завжди Напоготові, Охоронець, Грайливий Супутник, Розвідник, Службова Тварина, Надійний Верхівець, Пильний, Ми Завжди Їх Знаходимо, Не Влучиш у Те, Чого Не Бачиш*

### КРОК 4: ОБЕРІТЬ ЙОГО АТАКУ ТА ЗАПИШІТЬ КУБИК ШКОДИ

Наостанок, опишіть, як ваш супутник завдає шкоди (його стандартну атаку), та запишіть це в розділі «Атака та Шкода». На 1-му рівні кубик шкоди вашого супутника — d6, а його дальність — Рукопашна.

## ВЗАЄМОДІЯ З ВАШИМ СУПУТНИКОМ

Наступні розділи описують основи взаємодії з вашим супутником.

### ВИКОРИСТАННЯ КИДКІВ ЗАКЛИНАНЬ, НАДІЇ ТА ДОСВІДІВ

Зробіть Кидок Заклинання, щоб встановити зв'язок із вашим супутником та наказати йому діяти. Витратьте Надію, щоб додати до кидка відповідний Досвід Супутника. У разі успіху з Надією, якщо ваша наступна дія розвиває успіх супутника, ви отримуєте перевагу на кидок.

### АТАКА РАЗОМ ІЗ СУПУТНИКОМ

Коли ви наказуєте супутнику атакувати, він отримує всі переваги, які зазвичай стосуються лише вас (наприклад, ефекти «Фокусу Слідопита»). У разі успіху, його кидок шкоди використовує ваше Володіння та його власний кубик шкоди.

### ОТРИМАННЯ ШКОДИ У ВИГЛЯДІ СТРЕСУ

- Коли ваш супутник має отримати будь-яку шкоду, він зазначає Стрес. Коли він зазначає свій останній Стрес, він покидає сцену (ховаючись, тікаючи тощо). Він залишається недоступним до початку вашого наступного тривалого відпочинку, після якого повертається з 1 знятим Стресом.
- Коли ви обираєте хід простою, що знімає Стрес з вас, ваш супутник знімає таку ж кількість Стресу.

## РОЗВИТОК ВАШОГО СУПУТНИКА

Коли ваш персонаж здобуває новий рівень, оберіть один доступний варіант для вашого супутника з наведеного нижче списку та позначте його на своєму аркуші:

- **Кмітливий:** Ваш супутник отримує постійний бонус +1 до одного Досвіду Супутника на ваш вибір.
- **Іскра у Пітьмі:** Використовуйте це як додаткову комірку Надії, яку може зазначити ваш персонаж.
- **Тваринна Розрада:** Раз на відпочинок, коли ви у спокійну хвилину приділяєте супутнику любов та увагу, ви можете отримати Надію, або ж ви обидва можете зняти по одному Стресу.
- **Броньований:** Коли ваш супутник отримує шкоду, ви можете зазначити одну зі своїх Комірок Броні замість того, щоб він зазначав один зі своїх Стресів.
- **Лютий:** Збільште кубики шкоди або дальність атаки вашого супутника на один щабель (d6 до d8, Близька до Далекої тощо).
- **Стійкий:** Ваш супутник отримує додаткову комірку Стресу.
- **Відданий:** Коли ви зазначаєте свій останній Пункт Здоров'я, ваш супутник кидається до вас, аби підтримати. Киньте стільки d6, скільки незазначених комірок Стресу він має, і зазначте їх. Якщо хоча б на одному кубику випаде 6, ваш супутник допоможе вам підвестися. Зніміть свій останній зазначений Пункт Здоров'я та поверніться до бою.
- **Пильний:** Ваш супутник отримує постійний бонус +2 до свого Ухилення.