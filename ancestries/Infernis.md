# ІНФЕРНІС

Інферніси — це гуманоїди з гострими іклами, загостреними вухами та рогами. Вони є нащадками демонів із Нижніх Сфер. У середньому, інферніси сягають зросту від 5 до 7 футів і відомі своїми довгими пальцями та гострими нігтями. Деякі мають довгі, тонкі та гладкі хвости, що закінчуються вістрям, роздвоєнням або стрілоподібним кінцем. Для інфернісів характерно мати два або чотири роги, хоча в деяких вони утворюють цілу корону, а хтось має лише один. Ці роги також можуть рости асиметрично, утворюючи унікальні, часто вигадливо вигнуті форми, які інферніси прикрашають різьбленням та орнаментами. Їхня шкіра, волосся та роги бувають найрізноманітніших кольорів: від ніжних пастельних та суворих темних тонів до яскравих, насичених відтінків, таких як багряний, глибокий фіолетовий чи смоляно-чорний.

Інферніси володіють «моторошним ликом», що може проявлятися як мимоволі (наприклад, під час сильного страху чи інших бурхливих емоцій), так і свідомо (коли вони прагнуть залякати супротивника). Цей лик здатен на мить змінювати їхню зовнішність різними способами: подовжувати зуби та нігті, змінювати колір очей, викривляти роги або навіть збільшувати зріст. У середньому інферніси живуть до 350 років; дехто пов'язує таку довговічність із їхнім демонічним походженням.

## ОСОБЛИВОСТІ ПОХОДЖЕННЯ

***Безстрашність:*** Роблячи кидок зі Страхом, ви можете **зазначити 2 Стреси**, аби натомість зробити кидок із Надією.

***Моторошний Лик:*** Ви маєте перевагу на кидки для залякування вороже налаштованих істот.