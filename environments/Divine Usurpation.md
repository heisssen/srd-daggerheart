# БОЖЕСТВЕННА УЗУРПАЦІЯ

***Подія 4-го Тиру***
*Масштабний ритуал, призначений для прориву воріт Небесних Чертогів та повалення самих Нових Богів.*
**Імпульси:** Збирати силу, вселяти благоговійний страх, придушувати інакомислення

> **Складність:** 20
> **Потенційні супротивники:** Архінекромант, Полеглі Штурмовики, Мисливець за Смертними, Віщун Приречення, Довершений Зомбі

## ОСОБЛИВОСТІ

***Останні Приготування - Пасивна:*** Коли середовище вперше опиняється в центрі уваги, призначте одного супротивника Узурпатором, що прагне повалити богів. Активуйте Довгостроковий Відлік (8), поки Узурпатор збирає все необхідне для проведення ритуалу. Коли він спрацьовує, переведіть центр уваги на це середовище, щоб використати особливість «Початок Кінця». Поки це середовище залишається у грі, ви можете тримати до 15 Страху.

  *Чого ще бракує Узурпатору: Серця Верховного Серафима? Останніх нот стародавньої віньєтки? Вірності двох заклятих ворогів? Сповнених горем сліз чистої душі?*

***Божественне Благословення - Пасивна:*** Коли ПГ досягає критичного успіху, він може витратити 2 Надії, щоб оновити здатність, яка зазвичай обмежена у використані (наприклад, раз на відпочинок, раз на сесію).

  *Який бог прихильний до вас, коли ви боретеся проти цієї узурпації? Як ваша оновлена сила відображає його вплив?*

***Повсюди Зухвальці - Дія:*** Витратьте 2 Страхи, щоб викликати 1d4+2 Полеглих Штурмовиків, які з'являються в Близькому радіусі від Узурпатора, щоб допомогти в його божественній облозі. Негайно переведіть центр уваги на Штурмовиків, щоб використати дію «Згуртована Атака».

  *Якому Верховному Полеглому служать ці війська? Плоті якого бога вони прагнуть скуштувати?*

***Боговбивця - Дія:*** Якщо Відлік Божественної Облоги (див. «Початок Кінця») спрацював, ви можете витратити 3 Страхи, щоб описати, як Узурпатор вбиває одного з богів Небесних Чертогів, поглинаючи його силу і стаючи сильнішим. Узурпатор знімає 2 ПЗ. Збільште його Складність, шкоду, модифікатор атаки або дайте йому нову особливість від убитого бога.

  *Який бог зустрічає свій кінець? Які його останні слова? Як проявляється нова вкрадена сила Узурпатора?*

***Початок Кінця - Реакція:*** Коли спрацьовує довгостроковий відлік «Останні Приготування», Узурпатор починає бити у ворота самих Небес. Активуйте Відлік Божественної Облоги (10). Переведіть центр уваги на Узурпатора, щоб описати його штурм і зменшити цей відлік на 1. Якщо Узурпатор отримує Значну або більшу шкоду, збільште відлік на 1. Коли він спрацьовує, Узурпатор руйнує бар'єр між Смертним Царством і Небесними Чертогами, щоб убити богів і зайняти їхнє місце. Ви отримуєте по одному Страху за кожен незазначений ПЗ Узурпатора. Ви можете негайно використати особливість «Боговбивця», не витрачаючи Страх, щоб зробити додатковий хід МГ.

  *Як здригається Смертне Царство, коли порушується природний порядок? Які смертні спостерігають це блюзнірство здалеку?*

***Ритуальний Нексус - Реакція:*** При будь-якій невдачі зі Страхом проти Узурпатора, ПГ мусить зазначити 1d4 Стресу від віддачі магічної сили.

  *Які видіння минулих невдач мучать вас, коли ваші зусилля марні? Як ці спогади спотворює Узурпатор?*