# ФОРПОСТНЕ МІСТО

***Соціальне 1-го Тиру***
*Маленьке містечко на околиці нації чи регіону, розташоване поблизу підземелля, гробниць чи інших місць для пригод.*
**Імпульси:** Штовхати відчайдушних на вірну загибель, наживатися на крихтах надії

> **Складність:** 12
> **Потенційні супротивники:** Бандити Гострого Ножа (Чаклун, Костолом, Посіпака, Лейтенант, Тінь, Снайпер), Злодій у Масці, Торговець

## ОСОБЛИВОСТІ

***Плітки Повсюди - Пасивна:*** Плітки — найшвидша валюта в королівстві. ПГ може розпитати про головні події, зробивши Кидок Харизми. Що він дізнається, залежить від результату кидка, згідно з наступними критеріями:

  - Критичний Успіх: Дізнатися про дві головні події. ПГ може поставити одне уточнююче питання щодо однієї з чуток і отримати правдиву (хоч і не завжди повну) відповідь.
  - Успіх з Надією: Дізнатися про дві події, щонайменше одна з яких стосується передісторії персонажа.
  - Успіх зі Страхом: Дізнатися тривожну чутку, пов'язану з передісторією персонажа.
  - Будь-яка Невдача: Місцеві погано реагують на його розпитування. ПГ мусить зазначити Стрес, щоб дізнатися одну відповідну чутку.

  *Які новини ПГ чують, що могли б передати допитливим мандрівникам? Що місцеві думають про ці події?*

***Товариство Зламаного Компаса - Пасивна:*** Гільдія шукачів пригод має тут свою філію, де герої зустрічаються, щоб обмінятися новинами та чутками, випити за свої уявні успіхи та плести інтриги, щоб підставити своїх суперників.

  *Якими досягненнями тут вихваляються шукачі пригод, і які з них, на вашу думку, є правдивими?*

***Конкуруюча Група - Пасивна:*** Тут є інша група шукачів пригод, яка шукає ті самі скарби або зачіпки, що й ПГ.

  *Хто з ПГ має зв'язок з одним із членів конкуруючої групи? Чи підійдуть вони до ПГ першими, чи чекатимуть, поки ПГ зробить крок?*

***Було б Шкода, Якби з Вашим Магазином Щось Сталося - Дія:*** ПГ стають свідками того, як агенти місцевого кримінального боса "трусять" магазин загальних товарів.

  *Які проблеми виникнуть, якщо ПГ втрутяться?*

***Не в Тому Місці, не в Той Час - Реакція:*** Вночі, або коли група сама в темному провулку, ви можете витратити Страх, щоб з'явилася група злодіїв, яка намагатиметься їх пограбувати. Злодії з'являються в Близькому радіусі від обраного ПГ і включають Костолома Гострого Ножа, стільки ж Посіпак, скільки є ПГ, та Лейтенанта. Для більшої групи додайте 2 Чаклунів або Снайперів.

  *Які деталі показують групі, що ці люди — відчайдушні колишні шукачі пригод?*