# ОССУАРІЙ НЕКРОМАНТА

***Дослідження 4-го Тиру***
*Запилений склеп із бібліотекою, звивистими коридорами та великою кількістю саркофагів; забризканий кров'ю нещасливих загарбників.*
**Імпульси:** Збивати з пантелику зловмисників, заглиблюватися в таємниці, які краще залишити похованими, створювати нежить, вивільняти хвилю нежиті

> **Складність:** 19
> **Потенційні супротивники:** Воїнство Архінекроманта (Довершений Зомбі, Легіон Зомбі)

## ОСОБЛИВОСТІ

***Не Місце для Живих - Пасивна:*** Особливість або дія, що знімає ПЗ, вимагає витрати Надії для використання. Якщо вона вже коштує Надію, ПГ мусить витратити додаткову Надію.

  *Як відчувається спроба зцілитися в місці, настільки протилежному життю?*

***Століття Знань - Пасивна:*** ПГ може дослідити бібліотеку та лабораторію і зробити Кидок Знання, щоб дізнатися інформацію, пов'язану з арканою, місцевою історією та планами Некроманта.

  *Які назви у фоліантів? Над яким проєктом працює некромант і що це говорить про його плани?*

***Кістяний Вибух - Дія:*** Усі цілі в Близькому радіусі від обраної вами точки в цьому середовищі мусять успішно здійснити Кидок Реакції Спритності, інакше отримають 4d8+8 фізичної шкоди від кістяних уламків, коли частина оссуарію вибухає навколо них.

  *Яка стародавня скелетна архітектура руйнується? Які кістки застрягають у вашій броні?*

***Аура Смерті - Дія:*** Раз на сцену, киньте d4. Кожна нежить у Далекому радіусі від Некроманта може зняти ПЗ та Стрес на суму, що дорівнює результату кидка. Нежить може обирати, як ця загальна кількість розподіляється між ПЗ та Стресом.

  *Як проявляється ця сила? Чи виглядає нежить більш живою, чи, парадоксально, вона більш розкладена, але енергійна?*

***Вони Все Йдуть і Йдуть! - Дія:*** Витратьте Страх, щоб викликати 1d6 Зотлілих Зомбі, двох Довершених Зомбі або Легіон Зомбі, які з'являються в Близькому радіусі від обраного ПГ.

  *Ким були ці люди до того, як стали пішаками некроманта? Які залишки того життя бачать герої?*